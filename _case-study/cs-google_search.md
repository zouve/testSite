## Η αποτελεσματικότητα της μηχανής αναζήτησης Google και η απλότητα στην διεπαφή της

H μηχανή αναζήτησης της Google είναι μια από τις δημοφιλέστερες και κατέχει βάση στατιστικών ερευνών μια
από τις πρώτες θέσεις με την υψηλότερη επισκεψιμότητα μεταξύ άλλων δημοφιλών μηχανών αναζήτησης, όπως για 
παράδειγμα το Yahoo και το MSN. 

Η ιδέα της, με την αρχική ονομασία BackRub, ξεκίνησε το 1996 ως ερευνητικό πρόγραμμα από τον Λάρρυ Πέιτζ 
και τον Σεργκέι Μπριν οι οποίοι έκαναν το διδακτορικό τους στο Πανεπιστήμιο Στάνφορντ της Καλιφόρνια. Ενώ αρχικά,
οι συμβατικές μηχανές αναζήτησης κατέτασσαν τα αποτελέσματά τους μετρώντας πόσες φορές οι όροι αναζήτησης εμφανίζονταν 
στην σελίδα, κατάφεραν να δημιουργήσουν ένα καλύτερο σύστημα που ανέλυε τις σχέσεις μεταξύ των ιστοσελίδων. Ονόμασαν τη
νέα αυτή τεχνολογία PageRank, η οποία καθόριζε τη συνάφεια μιας ιστοσελίδας από τον αριθμό και τη σημαντικότητα των σελίδων
που οδηγούν πίσω σε αυτήν. Επίσης, σχεδιάστηκε κατάλληλα ώστε να κλιμακώνεται αναφορικά καλά με τη ραγδαία ανάπτυξη του 
διαδικτύου και να μας παρέχει μια γρήγορη και αποτελεσματική πρόσβαση σε πληροφορίες του Παγκόσμιου Ιστού. 

Άλλωστε, η ονομασία της μηχανής αναζήτησης Google δεν είναι τυχαία, αλλά αντίθετα προήλθε από τον αναγραμματισμό της λέξης «Γκούγκολ»,
τον μαθηματικό όρο που εισήγαγε ο Μίλτον Σιρότα για τον τεράστιο αριθμό «1 ακολουθούμενο από 100 μηδενικά». Με τον όρο αυτόν
η Google επιθυμεί να υποδηλώσει την αποστολή της εταιρίας να οργανώσει το τεράστιο πλήθος πληροφοριών του διαδικτύου αλλά και 
να τις κάνει παγκόσμια διαθέσιμες. Έτσι, σήμερα η φράση «γκουγκλάρω» έχει γίνει συνώνυμη με το «ψάχνω για πληροφορίες στο Διαδίκτυο». και αντίστοιχα, στην αγγλική γλώσσα το ρήμα «to google» έχει αποκτήσει πλέον ταυτόσημη έννοια με το ρήμα «αναζητώ».

Ωστόσο, όμως η επιτυχία της δεν σχετίζεται μόνο με την αποτελεσματικότητα της λειτουργίας της. Ούτε υπολογίζεται από το πόσο πολύ ο χρήστης είναι απασχολημένος με τη διεπαφή, αλλά αντίθετα από το πόσο γρήγορα μπορεί να πάρει αυτό που χρειάζεται, μέσω της απλότητας
του σχεδιασμού της. Ενώ στο παρελθόν η φιλοσοφία των μηχανών αναζήτησης ήταν να κρατήσουμε το χρήστη στη σελίδα όσο το δυνατόν πιο 
πολύ, η Google πήγε στην άλλη κατεύθυνση. Δηλαδή, αυτό ακριβώς που οι χρήστες επιθυμούσαν. Η απλότητα του σχεδιασμού διεπαφής που αποκρύπτει την  πολυπλοκότητα της λειτουργίας της. Η φιλοσοφία αυτού του είδους αλληλεπίδρασης με το χρήστη βρίσκεται στο DNA
των ανθρώπων και αποτελεί μια από τις βασικότερες προυποθέσεις της διάδρασης μεταξύ ανθρώπου-υπολογιστή. Χαρακτηριστικό παράδειγμα
εφαρμογής που ακολούθησε αυτή τη φιλοσοφία με μεγάλη επιτυχία είναι το Uber.
