---
layout: single
title: "Remote Control"
header: no
categories:
  - making
tags:
  - tv remote
---

## Τηλεχειρισμός

### Ανάλυση σχετικών έργων

* Να καταγράψετε τις ιδιότητες μερικών (3-4) εφαρμογών που είναι ελεύθερα διαθέσιμες στον υπολογιστή, για τον τηλεχειρισμό που είναι μια πολύ δημοφιλής και καθιερωμένη δραστηριότητα σε πολλά διαφορετικά πεδία, π.χ., τηλεόραση, κλιματισμός-θέρμανση, βιομηχανία.

* Να διαλέξετε είτε εφαρμογές που θεωρείτε ότι είναι σωστά φτιαγμένες είτε που πιστεύετε ότι έχουν προβλήματα χρήσης. Να φτιάξετε έναν πίνακα όπου στις γραμμές να είναι οι διαφορετικές συσκευές τηλεχειρισμού και στις στήλες: 1) ο άνθρωπος, 2) το πλαίσιο χρήσης, 3) ο σκοπός, 4) η διεργασία χρήσης.

### Εντοπισμός αναγκών

* Να ενημερώσετε τον πίνακα της προηγούμενης ενότητας ώστε να περιλαμβάνει μία ακόμα στήλη, η οποία να περιγράφει τους λόγους επιτυχίας ή αποτυχίας των συσκευών τηλεχειρισμού.

* Να ενημερώσετε τον πίνακα της προηγούμενης ενότητας ώστε να περιλαμβάνει μία ακόμη στήλη με τους κανόνες σχεδίασης που ακολουθεί η κάθε εφαρμογή.

* Παρατηρείστε τη διάδραση έμπειρων και άπειρων χρηστών για έναν τομέα που σας ενδιαφέρει. Ποιες είναι διαφορές μεταξύ των κατηγοριών των χρηστών; Πέρα από την εμπειρία στη χρήση ΗΥ, με ποιους άλλους τρόπους μπορούμε να κατηγοριοποιήσουμε τους χρήστες σε ομάδες; Να δώσετε παραδείγματα εφαρμογών όπου διαφορετικές κατηγορίες χρηστών έχουν διαφορετική συμπεριφορά ή/και επιδόσεις.

* Ανάλογα με την επιλογή των χρηστών (π.χ., ηλικία, γνώσεις) και του πλαισίου-στόχου της δραστηριότητας (π.χ., εργασία, ψυχαγωγία) να επιλέξετε τις κατάλληλες τεχνικές συλλογής αναγκών και να ετοιμάσετε τις αρχικές προδιαγραφές για την εφαρμογή που θα ετοιμάσετε στη συνέχεια.

### Προσχέδιο

* Να σχεδιάσετε (σενάριο, οθόνες) μία εφαρμογή που να βασίζεται στις ανθρώπινες ανάγκες που εντοπίσατε στην προηγούμενη ενότητα.

### Ελάχιστον εφικτό προϊόν

* Να κατασκευάσετε σε υψηλή πιστότητα την εφαρμογή που σχεδιάσατε στην προηγούμενη ενότητα. Πόσο μοιάζει με αυτό που είχατε αρχικά σχεδιάσει και αν (δεν) υπάρχουν διαφορές ποιες είναι οι αιτίες;

### Δοκιμές

* Να αξιολογήσετε, με τουλάχιστον δύο τεχνικές και την συμμετοχή χρηστών, την εφαρμογή που κατασκευάσατε στην προηγούμενη ενότητα.

### Παραγωγή, επέκταση, και εμπορική δραστηριότητα

* Να επεκτείνετε την εφαρμογή αυτού του κεφαλαίου ώστε να επιτρέπει τη συνεργασία ή/και επικοινωνία μεταξύ διαφορετικών χρηστών της εφαρμογής.
