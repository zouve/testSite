---
layout: single
title: "Mobile Notes"
header: no
categories:
  - making
tags:
  - mobile notes
---

## Κινητές σημειώσεις

### Ανάλυση σχετικών έργων

* Να καταγράψετε τις ιδιότητες μερικών (3-4) εφαρμογών που βοηθάνε στην αποθήκευση σημειώσεων (π.χ., κείμενο, φωτογραφία) με αναφορά σε μια γεωγραφική τοποθεσία.

### Ελάχιστον εφικτό προϊόν

* Να κατασκευάσετε (σχεδίαση, πρωτότυπο, αξιολόγηση) μία εφαρμογή με την οποία μπορείτε να αφήνετε σημειώσεις (π.χ., εικόνα, κείμενο, κτλ.) σε γεωγραφικές τοποθεσίες (π.χ., πού πάρκαρα το αυτοκίνητο, τοποθεσίες που επισκέφτηκα). Η εφαρμογή θα πρέπει να δίνει έμφαση στην καταγραφή της σημείωσης.

* Να επεκτείνετε την εφαρμογή της προηγούμενης ενότητας ώστε να παρουσιάζει τις σημειώσεις που έχετε αφήσει πάνω στον γεωγραφικό χάρτη με βάση τον χρόνο ή άλλα κριτήρια που είναι σημαντικά για την εφαρμογή σας.

* Να επιλέξετε τα εργαλεία που θα σας διευκολύνουν στη δημιουργία της εφαρμογής που περιγράψατε στην προηγούμενη ενότητα. Πριν καταλήξετε σε κάποιο, δοκιμάστε μερικά παρόμοια κάνοντας αλλαγές στα παραδείγματα που δίνουν έτοιμα και διαβάζοντας την τεκμηρίωση και τα σχόλια από άλλους χρήστες. Να κατασκευάσετε την εφαρμογή που σχεδιάσατε αφού πρώτα συνθέσετε ένα περιβάλλον ανάπτυξης το οποίο ταιριάζει καλύτερα σε αυτόν τον σκοπό.

* Να προσαρμόσετε την εφαρμογή σας ώστε να εκτελείται σε διαφορετική τελική συσκευή από αυτή του υπολογιστή ανάπτυξης. Ποιος είναι ο ρόλος της προσομοιώσης αν δεν έχετε διαθέσιμη την τελική συσκευή εκτέλεσης;

* Να στήσετε την εφαρμογή σας σε ένα ολοκληρωμένο περιβάλλον ανάπτυξης ή (αν το έχετε κάνει ήδη) να στήσετε την εφαρμογή σας μαζεύοντας μόνοι σας τα απαιτούμενα επιμέρους εργαλεία.

### Παραγωγή, επέκταση, και εμπορική δραστηριότητα

* Να γράψετε την εφαρμογή σας με μια διαφορετική γλώσσα προγραμματισμού.

* Να φτιάξετε την εφαρμογή σας αρχίζοντας από μια κενή σελίδα στο περιβάλλον ανάπτυξης.

* Να προσθέσετε τεκμηριώση για το σύστημα που έχετε φτιάξει, έτσι ώστε να είναι κατανοητό από εσάς στο μέλλον αλλά και από άλλους που θα ήθελαν να το μελετήσουν και να το αλλάξουν.

* Να δώσετε σε μια άλλη ομάδα να κάνει αλλαγές στην εφαρμογή σας και εσείς να κάνετε αλλαγές στη δική τους. Να δώσετε την εφαρμογή που κατασκευάσατε στην προηγούμενη ενότητα σε κάποιον άλλο και να συνεχίσετε την ανάπτυξη του δικού του έργου. Να μοιραστείτε τμήματα ή ολόκληρο τον κώδικα της εφαρμογής που φτιάξατε στις προηγούμενες ενότητες με προγραμματιστές από άλλες ομάδες και να τους ζητήσετε να κάνουν αλλαγές και επεκτάσεις. Να κάνετε το ίδιο στα δικά τους έργα.

* Να ενημερώσετε το σύστημά σας ώστε να παρέχει τη δική του διεπαφή προγραμματισμού.

* Να ενημερώσετε την εφαρμογή σας ώστε μία τουλάχιστον λειτουργία της να συνδέεται με άλλες υπάρχουσες δικτυακές εφαρμογές (π.χ., IFTTT, Huginn).

* Να ενημερώσετε την εφαρμογή σας έτσι ώστε να βασίζεται, όσο γίνεται περισσότερο, σε διεπαφές προγραμματισμού από υπάρχοντα συστήματα.
