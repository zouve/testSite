---
layout: single
title: "Video Game"
header: no
categories:
  - making
tags:
  - video game
---

## Εκπαιδευτικό βίντεο-παιχνίδι

### Ανάλυση σχετικών έργων

* Να καταγράψετε τις ιδιότητες μερικών (3-4) βίντεο-παιχνιδιών που είναι ελεύθερα διαθέσιμα στον υπολογιστή σας, και που βοηθάνε στην εκμάθηση των μαθηματικών (ή κάποιου άλλου μαθήματος της δευτεροβάθμιας εκπαίδευσης). Να διαλέξετε είτε εφαρμογές που θεωρείτε ότι είναι σωστά φτιαγμένες είτε που πιστεύετε ότι έχουν προβλήματα χρήσης.

* Να οργανώσετε τις πληροφορίες που βρήκατε σε ένα πίνακα όπου στις γραμμές να είναι οι εφαρμογές που εντοπίσατε και στις στήλες: 1) το προφίλ ενός τυπικού χρήστη (π.χ., ηλικία, γνώσεις, δεξιότητες), 2) το πλαίσιο χρήσης (π.χ., σχολείο, σπίτι, μάθημα), 3) ο σκοπός (π.χ., εκμάθηση πρόσθεσης στα μαθηματικά), 4) η διεργασία χρήσης.

### Εντοπισμός αναγκών

* Να καταγράψετε τις ανάγκες των πιθανών χρηστών και τους στόχους της εφαρμογής σας με βάση τους πίνακες που φτιάξατε προηγουμένως.

* Να ενημερώσετε τον πίνακα της προηγούμενης ενότητας ώστε να περιλαμβάνει μία ακόμη στήλη, η οποία να περιγράφει τους λόγους επιτυχίας ή αποτυχίας των αντίστοιχων εφαρμογών.

* Να ενημερώσετε τον πίνακα της προηγούμενης ενότητας ώστε να περιλαμβάνει μία ακόμη στήλη με τους κανόνες σχεδίασης που ακολουθεί η κάθε εφαρμογή, και να προσθέσετε τη δική σας εφαρμογή.

* Να ενημερώσετε τις προδιαγραφές της εφαρμογής σας ώστε να μοιάζει περισσότερο με τις εφαρμογές που πέτυχαν, και να αποφεύγει τα λάθη εκείνων που απέτυχαν.

* Ανάλογα με την επιλογή των χρηστών (π.χ., ηλικία, γνώσεις) και του πλαισίου-στόχου της δραστηριότητας, να καταγράψετε τις αρχικές προδιαγραφές για την εφαρμογή που θα ετοιμάσετε στη συνέχεια.

### Προσχέδιο

* Να σχεδιάσετε (σενάριο, οθόνες) μια εφαρμογή που να βασίζεται στις ανθρώπινες ανάγκες που εντοπίσατε στην προηγούμενη ενότητα.

* Να ανασχεδιάσετε σε χαμηλή πιστότητα (σενάριο, ενδεικτικές οθόνες) την εφαρμογή της προηγούμενης ενότητας, η οποία θα βασίζεται στους μηχανισμούς διάδρασης ενός κλασικού βιντεο-παχνιδιού (π.χ., pacman, mario, snake, asteroids, κτλ.).

* Να δείξετε και να εξηγήσετε τα σχέδια σας σε μέλη άλλων ομάδων καθώς και σε τυπικούς χρήστες. Να καταγράψετε τα σχόλια τους.

* Πως αλλάζουν οι προδιαγραφές που έχετε καθορίσει στην προηγούμενη ενότητα?

### Ελάχιστον εφικτό προϊόν

* Να επιλέξετε τα εργαλεία που θα σας διευκολύνουν στη δημιουργία της εφαρμογής που περιγράψατε στην προηγούμενη ενότητα. Πριν καταλήξετε σε κάποιο, δοκιμάστε μερικά παρόμοια κάνοντας αλλαγές στα παραδείγματα που δίνουν έτοιμα και διαβάζοντας την τεκμηρίωση και τα σχόλια από άλλους χρήστες.

* Για ένα γρήγορο αποτέλεσμα ή αν δεν έχετε γνώσεις προγραμματισμού μπορείτε να ξεκινήσετε από το εργαλείο Scratch και την [συλλογή κλασικών βίντεο-παιχνιδιών](https://scratch.mit.edu/studios/1806699/).

* Να κατασκευάσετε με ένα εργαλείο της επιλογής σας μια αρχική έκδοση (πρωτότυπο υψηλής πιστότητας) την εφαρμογή που σχεδιάσατε στην προηγούμενη ενότητα.

### Δοκιμές

* Να δώσετε την εφαρμογή σας για αξιολόγηση σε κάποιον άλλο κατασκευαστή που ετοιμάζει μια παρόμοια εφαρμογή, και εσείς να αξιολογήσετε τη δική του εφαρμογή.

* Να σχεδιάσετε ξανά την εφαρμογή της προηγούμενης ενότητας ώστε να επιτρέπει τη συμμετοχή τουλάχιστον δύο χρηστών. Να περιγράψετε γιατί επιλέξατε η εφαρμογή σας να είναι σύγχρονη ή ασύγχρονη και συνεργατική ή ανταγωνιστική.

### Παραγωγή, επέκταση, και εμπορική δραστηριότητα

* Να προσθέσετε τη δυνατότητα συναλλαγών στην εφαρμογή σας. Για παράδειγμα, ο χρήστης να μπορεί να αγοράσει επιπλέον δυνατότητες.

* Να περιγράψετε την οργάνωση και τη λειτουργία μιας επιχείρησης που θα εμπορεύεται την εφαρμογή που σχεδιάσατε.

* Να εντοπίσετε στοιχεία της εφαρμογής σας που θα μπορούσαν να ελέγχονται από κάποιον τρίτο, έτσι ώστε εσείς να μπορέσετε να έχετε περισσότερο χρόνο για τη βελτίωση των τμημάτων της εφαρμογής σας που είναι πιο σημαντικά.
